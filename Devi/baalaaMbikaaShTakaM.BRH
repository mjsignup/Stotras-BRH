Sree baalaaMbikaaShTakaM

vElAtilaMghyakaruNE vibudhEMdravaMdyE
lIlAvinirmitacharAcharahRunnivAsE |
mAlAkirITamaNikuMDala maMDitAMgE
bAlAMbikE mayi nidhEhi kRupAkaTAkSham || 1 || 

kaMjAsanAdi-maNimaMju-kirITakOTi-
pratyuptaratna-ruchiraMjita-pAdapadmE |
maMjIramaMjuLavinirjitahaMsanAdE
bAlAMbikE mayi nidhEhi kRupAkaTAkSham || 2 || 

prAlEyabhAnukalikAkalitAtiramyE
pAdAgrajAvaLivinirjitamauktikAbhE |
prANEshvari pramathalOkapatEH pragalbhE
bAlAMbikE mayi nidhEhi kRupAkaTAkSham || 3 || 

jaMghAdibhirvijitachittajatUNibhAgE
raMbhAdimArdavakarIMdrakarOruyugmE |
shaMpAshatAdhikasamujjvalachElalIlE
bAlAMbikE mayi nidhEhi kRupAkaTAkSham || 4 || 

mANikyamauktikavinirmitamEkhalADhyE
mAyAvilagnavilasanmaNi paTTabaMdhE |
lOlaMbarAjivilasannavarOmajAlE
bAlAMbikE mayi nidhEhi kRupAkaTAkSham || 5 || 

nyagrOdhapallavatalOdaranimnanAbhE
nirdhUtahAravilasatkuchachakravAkE |
niShkAdimaMjumaNibhUShaNabhUShitAMgE
bAlAMbikE mayi nidhEhi kRupAkaTAkSham || 6 || 

kaMdarpachApamadabhaMgakRutAtiramyE
bhrUvallarIvividhachEShTita ramyamAnE |
kaMdarpasOdarasamAkRutiphAladEshE
bAlAMbikE mayi nidhEhi kRupAkaTAkSham || 7 || 

muktAvalIvilasadUrjitakaMbukaMThE
maMdasmitAnanavinirjitachaMdrabiMbE |
bhaktEShTadAnaniratAmRutapUrNadRuShTE
bAlAMbikE mayi nidhEhi kRupAkaTAkSham || 8 || 

karNAvalaMbimaNikuMDalagaMDabhAgE
karNAMtadIrghanavanIrajapatranEtrE |
svarNAyakAdimaNimauktikashObhinAsE
bAlAMbikE mayi nidhEhi kRupAkaTAkSham || 9 || 

lOlaMbarAjilalitAlakajAlashObhE
mallInavInakalikAnavakuMdajAlE |
bAlEMdumaMjulakirITavirAjamAnE
bAlAMbikE mayi nidhEhi kRupAkaTAkSham || 10 || 

bAlAMbikE mahArAj~jI vaidyanAthapriyEshvarI |
pAhi mAmaMba kRupayA tvatpAdaM sharaNaM gataH || 11 || 

iti skAMdE vaidyanAthamAhAtmyE shrIbAlAMbikAShTakastOtraM ||
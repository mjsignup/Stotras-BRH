shyAmalA daMDakaM

dhyAnam-
mANikyavINAmupalAlayaMtIM madAlasAM maMjulavAgvilAsAm |
mAhEMdranIladyutikOmalAMgIM mAtaMgakanyAM manasA smarAmi || 1 ||

chaturbhujE chaMdrakalAvataMsE kuchOnnatE kuMkumarAgashONE |
puMDrEkShupAshAMkushapuShpabANahastE namastE jagadEkamAtaH || 2 ||

viniyOgaH-
mAtA marakatashyAmA mAtaMgI madashAlinI |
kuryAtkaTAkShaM kaLyANI kadaMbavanavAsinI || 3 ||

stuti-
jaya mAtaMgatanayE jaya nIlOtpaladyutE |
jaya saMgItarasikE jaya lIlAshukapriyE || 4 ||

daMDakam-
jaya janani sudhAsamudrAMtarudyanmaNIdvIpasaMrUDha bilvATavImadhyakalpadrumAkalpakAdaMbakAMtAravAsapriyE kRuttivAsapriyE sarvalOkapriyE, sAdarArabdhasaMgItasaMbhAvanAsaMbhramAlOlanIpasragAbaddhachUlIsanAthatrikE sAnumatputrikE, shEkharIbhUtashItAMshurEkhAmayUkhAvalIbaddhasusnigdhanIlAlakashrENishRuMgAritE lOkasaMbhAvitE kAmalIlAdhanussannibhabhrUlatApuShpasaMdOhasaMdEhakRullOchanE vAksudhAsEchanE chArugOrOchanApaMkakELIlalAmAbhirAmE surAmE ramE, prOllasadvAlikAmauktikashrENikAchaMdrikAmaMDalOdbhAsi lAvaNyagaMDasthalanyastakastUrikApatrarEkhAsamudbhUta saurabhyasaMbhrAMtabhRuMgAMganAgItasAMdrIbhavanmaMdrataMtrIsvarE susvarE bhAsvarE, vallakIvAdanaprakriyAlOlatAlIdalAbaddha-tATaMkabhUShAvishEShAnvitE siddhasammAnitE, divyahAlAmadOdvElahElAlasachchakShurAMdOlanashrIsamAkShiptakarNaikanIlOtpalE shyAmalE pUritAshEShalOkAbhivAMChAphalE shrIphalE, svEdabiMdUllasadphAlalAvaNya niShyaMdasaMdOhasaMdEhakRunnAsikAmauktikE sarvavishvAtmikE sarvasiddhyAtmikE kAlikE mugdhamaMdasmitOdAravaktrasphurat pUgatAMbUlakarpUrakhaMDOtkarE j~jAnamudrAkarE sarvasaMpatkarE padmabhAsvatkarE shrIkarE, kuMdapuShpadyutisnigdhadaMtAvalInirmalAlOlakallOlasammElana smErashONAdharE chAruvINAdharE pakvabiMbAdharE,

sulalita navayauvanAraMbhachaMdrOdayOdvElalAvaNyadugdhArNavAvirbhavatkaMbubiMbOkabhRutkaMtharE satkalAmaMdirE maMtharE divyaratnaprabhAbaMdhurachChannahArAdibhUShAsamudyOtamAnAnavadyAMgashObhE shubhE, ratnakEyUrarashmichChaTApallavaprOllasaddOllatArAjitE yOgibhiH pUjitE vishvadi~gmaMDalavyAptamANikyatEjassphuratkaMkaNAlaMkRutE vibhramAlaMkRutE sAdhubhiH pUjitE vAsarAraMbhavElAsamujjRuMbha
mANAraviMdapratidvaMdvipANidvayE saMtatOdyaddayE advayE divyaratnOrmikAdIdhitistOma saMdhyAyamAnAMgulIpallavOdyannakhEMduprabhAmaMDalE sannutAkhaMDalE chitprabhAmaMDalE prOllasatkuMDalE,

tArakArAjinIkAshahArAvalismEra chArustanAbhOgabhArAnamanmadhyavallIvalichChEda vIchIsamudyatsamullAsasaMdarshitAkArasauMdaryaratnAkarE vallakIbhRutkarE kiMkarashrIkarE, hEmakuMbhOpamOttuMga vakShOjabhArAvanamrE trilOkAvanamrE lasadvRuttagaMbhIra nAbhIsarastIrashaivAlashaMkAkarashyAmarOmAvalIbhUShaNE maMjusaMbhAShaNE, chArushiMchatkaTIsUtranirbhatsitAnaMgalIladhanushshiMchinIDaMbarE divyaratnAMbarE, 

padmarAgOllasa nmEkhalAmauktikashrONishObhAjitasvarNabhUbhRuttalE chaMdrikAshItalE vikasitanavakiMshukAtAmradivyAMshukachChanna chArUrushObhAparAbhUtasiMdUrashONAyamAnEMdramAtaMga hastArgalE vaibhavAnargalE shyAmalE kOmalasnigdha nIlOtpalOtpAditAnaMgatUNIrashaMkAkarOdAra jaMghAlatE chArulIlAgatE namradikpAlasImaMtinI kuMtalasnigdhanIlaprabhApuMchasaMjAtadurvAMkurAshaMka sAraMgasaMyOgariMkhannakhEMdUjjvalE prOjjvalE nirmalE prahva dEvEsha lakShmIsha bhUtEsha tOyEsha vANIsha kInAsha daityEsha yakShEsha vAyvagnikOTIramANikya saMhRuShTabAlAtapOddAma lAkShArasAruNyatAruNya lakShmIgRuhitAMghripadmE supadmE umE,

suruchiranavaratnapIThasthitE susthitE ratnapadmAsanE ratnasiMhAsanE shaMkhapadmadvayOpAshritE vishrutE tatra vighnEshadurgAvaTukShEtrapAlairyutE mattamAtaMga kanyAsamUhAnvitE bhairavairaShTabhirvEShTitE maMchulAmEnakAdyaMganAmAnitE dEvi vAmAdibhiH shaktibhissEvitE dhAtri lakShmyAdishaktyaShTakaiH saMyutE mAtRukAmaMDalairmaMDitE yakShagaMdharvasiddhAMganA maMDalairarchitE, bhairavI saMvRutE paMchabANAtmikE paMchabANEna ratyA cha saMbhAvitE prItibhAjA vasaMtEna chAnaMditE bhaktibhAjaM paraM shrEyasE kalpasE yOginAM mAnasE dyOtasE ChaMdasAmOjasA bhrAjasE gItavidyA vinOdAti tRuShNEna kRuShNEna saMpUjyasE bhaktimachchEtasA vEdhasA stUyasE vishvahRudyEna vAdyEna vidyAdharairgIyasE, shravaNaharadakShiNakvANayA vINayA kinnarairgIyasE yakShagaMdharvasiddhAMganA maMDalairarchyasE sarvasaubhAgyavAMChAvatIbhir vadhUbhissurANAM samArAdhyasE sarvavidyAvishEShatmakaM chATugAthA samuchchAraNAkaMThamUlOllasadvarNarAjitrayaM kOmalashyAmalOdArapakShadvayaM tuMDashObhAtidUrIbhavat kiMshukaM taM shukaM lAlayaMtI parikrIDasE,

pANipadmadvayEnAkShamAlAmapi sphATikIM j~jAnasArAtmakaM pustakaMchaMkushaM pAshamAbibhratI tEna saMchiMtyasE tasya vaktrAMtarAt gadyapadyAtmikA bhAratI nissarEt yEna vAdhvaMsanAdA kRutirbhAvyasE tasya vashyA bhavaMtistiyaH pUruShAH yEna vA shAtakaMbadyutirbhAvyasE sOpi lakShmIsahasraiH parikrIDatE, kinna siddhyEdvapuH shyAmalaM kOmalaM chaMdrachUDAnvitaM tAvakaM dhyAyataH tasya lIlA sarOvAridhIH tasya kElIvanaM naMdanaM tasya bhadrAsanaM bhUtalaM tasya gIrdEvatA kiMkari tasya chAj~jAkarI shrI svayaM,

sarvatIrthAtmikE sarva maMtrAtmikE, sarva yaMtrAtmikE sarva taMtrAtmikE, sarva chakrAtmikE sarva shaktyAtmikE, sarva pIThAtmikE sarva vEdAtmikE, sarva vidyAtmikE sarva yOgAtmikE, sarva varNAtmikE sarvagItAtmikE, sarva nAdAtmikE sarva shabdAtmikE, sarva vishvAtmikE sarva vargAtmikE, sarva sarvAtmikE sarvagE sarva rUpE, jaganmAtRukE pAhi mAM pAhi mAM pAhi mAM dEvi tubhyaM namO dEvi tubhyaM namO dEvi tubhyaM namO dEvi tubhyaM namaH ||
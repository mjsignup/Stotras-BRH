Sree shiva kESaadipaadaaMtavarNanastOtraM

dEyaasurmoordhni raajatsarasasurasaritpaaraparyaMtanirya-
tpraaMSustaMbaaH piSaMgaastulitapariNataaraktaSaaleelataa vaH |
durvaaraapattigartaSritanikhilajanOttaaraNE rajjubhootaa
ghOraaghOrveeruhaaleedahanaSikhiSikhaaH Sarma SaarvaaH kapardaaH || 1 || 

kurvannirvaaNamaargapragamaparilasadroopyasOpaanaSaMkaaM
SakraareeNaaM puraaNaaM trayavijayakRutaspaShTarEkhaayamaaNam |
avyaadavyaajamuccairalikahimadharaadhityakaaMtastridhOdya-
jjaahnaavyaabhaM mRuDaaneekamituruDuparukpaaMDaraM vastripuMDram || 2 || 

krudhyadgaureeprasaadaanatisamayapadaaMguShThasaMkraaMtalaakShaa-
biMduspardhi smaraarEH sphaTikamaNidRuShanmagnamaaNikyaSObham |
moordhnyudyaddivyasiMdhOH patitaSapharikaakaari vO mastakaM staa-
dastOkaapattikRutyai hutavahakaNikaamOkSharookShaM sadaakShi || 3 || 

bhootyai dRugbhootayOH syaadyadahimahimarugbiMbayOH snigdhavarNO
daityaughadhvaMsaSaMsee sphuTa iva parivEShaavaSEShO vibhaati |
sargasthityaMtavRuttirmayi samupagatEteeva nirvRuttagarvaM
SarvaaNeebharturucchairyugaLamatha dadhadvibhramaM tadbhruvOrvaH || 4 || 

yugmE rukmaabjapiMgE graha iva pihitE draagyayOH praagduhitraa
Sailasya dhvaaMtaneelaaMbararachitabRuhatkaMchukO&bhootprapaMchaH |
tE trainEtrE pavitrE tridaSavaraghaTaamitrajaitrOgraSastrE
nEtrE nEtrE bhavEtaaM drutamiha bhavataamiMdriyaaSvaanviyaMtuM || 5 || 

chaMDeevaktraarpaNEcChOstadanu bhagavataH paaMDurukpaaMDugaMDa-
prOdyatkaMDooM vinEtuM vitanuta iva yE ratnakONairvighRuShTim |
chaMDaarchirmaMDalaabhE satatanatajanadhvaaMtakhaMDaatiSauMDE
ChaaMDeeSE tE SriyEstaamadhikamavanataakhaMDalE kuMDalE vaH || 6 || 

khaTvaaMgOdagrapaaNEH sphuTavikaTapuTO vaktraraMdhrapravESa-
prEpsoodaMchatphaNOruSvasadatidhavaLaaheeMdraSaMkaaM dadhaanaH |
yuShmaakaM kramavaktraaMburuhaparilasatkarNikaakaaraSObhaH
SaSvattraaNaaya bhooyaadalamativimalOttuMgakONaH sa ghONaH || 7 || 

krudhyatyaddhaa yayOH svaaM tanumatilasatOrbiMbitaaM lakShayaMtee
bhartrE spardhaatinighnaa muhuritaravadhooSaMkayaa Sailakanyaa |
yuShmaaMstau SaSvaduccairabahuLadaSameeSarvareeSaatiSubhraa-
vavyaastaaM divyasiMdhOH kamituravanamallOkapaalau kapOlau || 8 || 

yO bhaasaa bhaatyupaaMtasthita iva nibhRutaM kaustubhO draShTumicCha-
nsOtthasnEhaannitaaMtaM gaLagatagaraLaM patyurucchaiH paSoonaam |
prOdyatprEmNaa yamaardraa pibati girisutaa saMpadaH saatirEkaa
lOkaaH SONeekRutaaMtaa yadadharamahasaa sO&dharO vO vidhattaam || 9 || 

atyarthaM raajatE yaa vadanaSaSadharaadudgalacchaaruvaaNee-
peeyooShaaMbhaHpravaahaprasaraparilasatphEnabiMdvaavaLeeva |
dEyaatsaa daMtapaMktiSchiramiha danudaayaadadauvaarikasya
dyutyaa deeptEMdukuMdacCaviramalataraprOnnataagraa mudaM vaH || 10 || 

nyakkurvannurvaraabhRunnibhaghanasamayOddhuShTamEghaughaghOShaM
sphoorjadvaardhyutthitOrudhvanitamapi parabrahmabhootO gabheeraH |
suvyaktO&vyaktamoortEH prakaTitakaraNaH praaNanaathasya satyaaH
preetyaa vaH saMvidadhyaatphalavikalamalaM janma naadaH sa naadaH || 11 || 

bhaasaa yasya trilOkee lasati parilasatphEnabiMdvarNavaaMta-
rvyaamagnEvaatigaurastulitasurasaridvaaripooraprasaaraH |
peenaatmaa daMtabhaabhirbhRuSamahahahakaaraatibheemaH sadEShTaaM
puShTaaM tuShTiM kRuSheeShTa sphuTamiha bhavataamaTTahaasO&ShTamoortEH || 12 || 

sadyOjaataakhyamaapyaM yaduvimalamudagvarti yadvaamadEvaM 
naamnaa hEmnaa sadRukShaM jaladanibhamaghOraahvayaM dakShiNaM yat |
yadbaalaarkaprabhaM tatpuruShanigaditaM poorvameeSaanasaMj~jaM
yaddivyaM taani SaMbhOrbhavadabhilaShitaM paMcha dadyurmukhaani || 13 || 

aatmaprEmNO bhavaanyaa svayamiva rachitaaH saadaraM saaMvananyaa
maShyaa tisraHsuneelaaMjananibhagararEkhaaH samaabhaaMti yasyaam |
akalpaanalpabhaasaa bhRuSaruchirataraa kaMbukalpaaMbikaayaaH 
patyuH saatyaMtamaMtarvilasatu satataM maMtharaa kaMdharaa vaH || 14 || 

vaktrEMdOrdaMtalakShmyaaSchiramadharamahaakaustubhasyaapyupaaMtE
sOtthaanaaM praarthayanyaH sthitimachalabhuvE vaarayaMtyai nivESaM |
praayuMktEvaaSiShO yaH pratipadamamRutatvE sthitaH kaalaSatrOH
kaalaM kurvangaLaM vO hRudayamayamalaM kShaaLayEtkaalakooTaH || 15 || 

prauDhaprEmaakulaayaa dRuDhatarapariraMbhEShu parvEMdumukhyaaH 
paarvatyaaSchaaruchaameekaravalayapadairaMkitaM kaaMtiSaali |
raMgannaagaaMgadaaDhyaM satatamavihitaM karma nirmoolayEtta-
ddOrmoolaM nirmalaM yaddhRudi duritamapaasyaarjitaM dhoorjaTErvaH || 16 || 

kaMThaaSlEShaarthamaaptaa diva iva kamituH svargasiMdhOH pravaahaaH
kraaMtyai saMsaarasiMdhOH sphaTikamaNimahaasaMkramaakaaradeerghaaH |
tiryagviShkaMbhabhootaastribhuvanavasatErbhinnadaityEbhadEhaa
baahaa vastaa harasya drutamiha nivahaanaMhasaaM saMharaMtu || 17 || 

vakShO dakShadviShO&laM smarabharavinamaddakShajaakSheeNavakShO-
jaaMtarnikShiptaSuMbhanmalayajamiLitOdbhaasi bhasmOkShitaM yat |
kShipraM tadrookShachakShuH SrutigaNaphaNaratnaughabhaabheekShNaSObhaM 
yuShmaakaM SaSvadEnaH sphaTikamaNiSilaamaMDalaabhaM kShiNOtu || 18 || 

muktaamuktE vichitraakulavalilahareejaalaSaalinyavaaMcha-
nnaabhyaavartE vilOladbhujagavarayutE kaalaSatrOrviSaalE |
yuShmacchittatridhaamaa pratinavaruchirE maMdirE kaaMtilakShmyaaH
SEtaaM SeetaaMSugaurE chirataramudarakSheerasiMdhau saleelam || 19 || 

vaiyaaghree yatra kRuttiH sphurati himagirErvistRutOpatyakaaMtaH
saaMdraavaSyaayamiSraa parita iva vRutaa neelajeemootamaalaa |
aabaddhaaheeMdrakaaMcheeguNamatipRuthulaM SailajaakreeDabhoomi-
stadvO niHSrEyasE syaajjaghanamatighanaM baalaSeetaaMSumauLEH || 20 || 

puShTaavaShTaMbhabhootau pRuthutarajaghanasyaapi nityaM trilOkyaaH 
samyagvRuttau surEMdradviradavarakarOdaarakaaMtiM dadhaanau |
saaraavooroo puraarEH prasabhamarighaTaaghasmarau bhasmaSubhrau
bhaktairatyaardrachittairadhikamavanatau vaaMCitaM vO vidhattaam || 21 || 

aanaMdaayEMdukaaMtOpalarachitasamudgaayitE yE muneenaaM 
chittaadarSaM nidhaatuM vidadhati charaNE taaMDavaakuMchanaani |
kaaMcheebhOgeeMdramoordhnaaM pratimuhurupadhaanaayamaanE kShaNaM tE
kaaMtE staamaMtakaarErdyutivijitasudhaabhaanunee jaanunee vaH || 22 || 

maMjeereebhootabhOgipravaragaNaphaNaamaMDalaaMtarnitaaMta-
vyaadeerghaanargharatnadyutikisalayatE stooyamaanE dyusadbhiH |
bibhratyau vibhramaM vaH sphaTikamaNibRuhaddaMDavadbhaasitE yE 
jaMghE SaMkhEMduSubhrE bhRuSamiha bhavataaM maanasE SoolapaaNEH || 23 || 

astOkastOmaSastairapachitimamalaaM bhooribhaavOpahaaraiH 
kurvadbhiH sarvadOchchaiH satatamabhivRutau brahmaviddEvalaadyaiH | 
samyaksaMpoojyamaanaaviha hRudi saraseevaaniSaM yuShmadeeyE
Sarvasya kreeDataaM tau prapadavarabRuhatkacChapaavacChabhaasau || 24 || 

yaaH svasyaikaaMSapaataadatibahaLagaLadraktavaktraM praNunna-
praaNaM praakrOSayanpraa~gnijamachalavaraM caalayaMtaM daSaasyam |
paadaaMguLyO diSaMtu drutamayugadRuSaH kalmaShaplOShakalyaaH
kaLyaaNaM phullamaalyaprakaravilasitaa vaH praNaddhaahivallyaH || 25 || 

prahvapraaceenabarhiHpramukhasuravaraprasphuranmauLisakta-
jyaayOratnOtkarOstrairaviratamamalaa bhoorineeraajitaa yaa |
prOdagrOgraa pradEyaattatiriva ruchiraa taarakaaNaaM nitaaMtaM
neelagreevasya paadaaMburuhavilasitaa saa nakhaaLee sukhaM vaH || 26 || 

satyaaH satyaananEMdaavapi savidhagatE yE vikaasaM dadhaatE
svaaMtE svaaM tE labhaMtE Sriyamiha saraseevaamaraa yE dadhaanaaH |
lOlaM lOlaMbakaanaaM kulamiva sudhiyaaM sEvatE yE sadaa staaM
bhootyai bhootyaiNapaaNErvimalatararuchastE padaaMbhOruhE vaH || 27 || 

yEShaaM raagaadidOShaakShatamati yatayO yaaMti muktiM prasaadaa-
dyE vaa namraatmamoortidyusadRuShipariShanmoordhni SEShaayamaaNaaH |
SreekaMThasyaaruNOdyaccaraNasarasijaprOtthitaastE bhaavaakhyaa-
tpaaraavaaraacchiraM vO duritahatikRutastaarayEyuH paraagaaH || 28 || 

bhoomnaa yasyaastaseemnaa bhuvanamanusRutaM yatparaM dhaama dhaamnaaM
saamnaamaamnaayatattvaM yadapi cha paramaM yadguNaateetamaadyaM |
yacchaaMhOhannireehaM gahanamiti muhuH praahuruccairmahaaMtO
mahESaM tanmahO mE mahitamaharaharmOharOhaM nihaMtu || 29 || 

Sree shiva taaMDavastOtraM

jaTATavIgalajjalapravAhapAvitasthalE
galEvalaMbya laMbitAM bhujaMgatuMgamAlikAm |
DamaDDamaDDamaDDamanninAdavaDDamarvayaM
chakAra chaMDatAMDavaM tanOtu naH shivaH shivam || 1 ||

jaTAkaTAhasaMbhramabhramanniliMpanirjharI-
-vilOlavIchivallarIvirAjamAnamUrdhani |
dhagaddhagaddhagajjvalallalATapaTTapAvakE
kishOrachaMdrashEkharE ratiH pratikShaNaM mama || 2 ||

dharAdharEMdranaMdinIvilAsabaMdhubaMdhura
sphuraddigaMtasaMtatipramOdamAnamAnasE |
kRupAkaTAkShadhOraNIniruddhadurdharApadi
kvachiddigaMbarE manO vinOdamEtu vastuni || 3 ||

jaTAbhujaMgapiMgaLasphuratphaNAmaNiprabhA
kadaMbakuMkumadravapraliptadigvadhUmukhE |
madAMdhasiMdhurasphurattvaguttarIyamEdurE
manO vinOdamadbhutaM bibhartu bhUtabhartari || 4 ||

sahasralOchanaprabhRutyashEShalEkhashEkhara
prasUnadhULidhOraNI vidhUsarAMghripIThabhUH |
bhujaMgarAjamAlayA nibaddhajATajUTaka
shriyai chirAya jAyatAM chakOrabaMdhushEkharaH || 5 ||

lalATachatvarajvaladdhanaMjayasphuliMgabhA-
-nipItapaMchasAyakaM namanniliMpanAyakam |
sudhAmayUkhalEkhayA virAjamAnashEkharaM
mahAkapAlisaMpadEshirOjaTAlamastu naH || 6 ||

karAlaphAlapaTTikAdhagaddhagaddhagajjvala-
ddhanaMjayAdhareekRutaprachaMDapaMchasAyakE |
dharAdharEMdranaMdinIkuchAgrachitrapatraka-
-prakalpanaikashilpini trilOchanE matirmama || 7 ||

navInamEghamaMDalI niruddhadurdharasphurat-
kuhUnishIthinItamaH prabaMdhabaMdhukaMdharaH |
niliMpanirjharIdharastanOtu kRuttisiMdhuraH
kaLAnidhAnabaMdhuraH shriyaM jagaddhuraMdharaH || 8 ||

praphullanIlapaMkajaprapaMchakAlimaprabhA-
-vilaMbikaMThakaMdalIruchiprabaddhakaMdharam |
smarachChidaM purachChidaM bhavachChidaM makhachChidaM
gajachChidAMdhakacChidaM tamaMtakachChidaM bhajE || 9 ||

agarvasarvamaMgaLAkaLAkadaMbamaMjarI
rasapravAhamAdhurI vijRuMbhaNAmadhuvratam |
smarAMtakaM purAMtakaM bhavAMtakaM makhAMtakaM
gajAMtakAMdhakAMtakaM tamaMtakAMtakaM bhajE || 10 ||

jayatvadabhravibhramabhramadbhujaMgamashvasa-
-dvinirgamatkramasphuratkarAlaphAlahavyavAT |
dhimiddhimiddhimidhvananmRudaMgatuMgamaMgaLa
dhvanikramapravartita prachaMDatAMDavaH shivaH || 11 ||

dRuShadvichitratalpayOrbhujaMgamauktikasrajOr-
-gariShTharatnalOShThayOH suhRudvipakShapakShayOH |
tRuShNAraviMdachakShuShOH prajAmahImahEMdrayOH
samaM pravartayanmanaH kadA sadAshivaM bhajE || 12 ||

kadA niliMpanirjharInikuMjakOTarE vasan
vimuktadurmatiH sadA shiraHsthamaMjaliM vahan |
vimuktalOlalOchanO lalATaphAlalagnakaH
shivEti maMtramuchcharan sadA sukhI bhavAmyaham || 13 ||

imaM hi nityamEvamuktamuttamOttamaM stavaM
paThansmaranbruvannarO vishuddhimEtisaMtatam |
harE gurau subhaktimAshu yAti nAnyathA gatiM
vimOhanaM hi dEhinAM sushaMkarasya chiMtanam || 14 ||

pUjAvasAnasamayE dashavaktragItaM yaH
shaMbhupUjanaparaM paThati pradOShE |
tasya sthirAM rathagajEMdraturaMgayuktAM
lakShmIM sadaiva sumukhiM pradadAti shaMbhuH || 15 ||
SrI SrInivAsagadyaM 

SrImatE rAmAnujAya namaH
               
SrImadakhilamahImaMDalamaMDanadharaNidhara maMDalAkhaMDalasya, nikhilasurAsuravaMdita varAhakShEtra vibhUShaNasya, SEShAchala garuDAchala vRuShabhAchala nArAyaNAchalAMjanAchalAdi SikharimAlAkulasya, nAdamukha bOdhanidhivIdhiguNasAbharaNa sattvanidhi tattvanidhi bhaktiguNapUrNa SrISailapUrNa guNavaSaMvada paramapuruShakRupApUra vibhramadatuMgaSRuMga galadgaganagaMgAsamAliMgitasya, sImAtiga guNa rAmAnujamuni nAmAMkita bahu bhUmASraya suradhAmAlaya vanarAmAyata vanasImAparivRuta viSaMkaTataTa niraMtara vijRuMbhita bhaktirasa nirjharAnaMtAryAhArya prasravaNadhArApUra vibhramada salilabharabharita mahAtaTAka maMDitasya, kalikardama malamardana kalitOdyama vilasadyama niyamAdima munigaNaniShEvyamANa pratyakShIbhavannijasalila majjana namajjana nikhilapApanASana pApanASana tIrthAdhyAsitasya, murArisEvaka jarAdipIDita nirArtijIvana nirASa bhUsura varAtisuMdara surAMganArati krarAMgasouShThava kumAratAkRuti kumAratAraka samApanOdaya tanUnapAtaka mahApadAmaya vihApanOdita sakalabhuvana vidita kumAradhArAbhidhAnatIrthAdhiShThitasya, dharaNitala gata sakala hatakalila Subhasalila gatabahuLa vividhamala hati chatura ruchiratara vilOkanamAtra vidaLita vividha mahApAtaka swAmipuShkariNI samEtasya, bahusaMkaTa narakAvaTa patadutkaTa kalikaMkaTa kaluShOdbhaTa janapAtaka vinipAtaka ruchinATaka karahATaka kalaSAhRuta kamalArata Subhamajjana jalasajjana bharabharita nijadurita hatinirata janasatata nirastanirargaLa pEpIyamAna salila saMbhRuta viSaMkaTa kaTAhatIrtha vibhUShitasya, EvamAdima bhUrimaMjima sarvapAtaka garvahAtaka siMdhuDaMbara hAriSaMbara vividhavipula puNyatIrthanivaha nivAsasya, SrImatO vEMkaTAchalasya SikharaSEkharamahAkalpaSAkhI, kharvIbhavadati garvIkRuta gurumErvISagiri mukhOrvIdhara kuladarvIkara dayitOrvIdhara SikharOrvI satata sadUrvIkRuti charaNaghana garvacharvaNanipuNa tanukiraNamasRuNita giriSikhara SEkharatarunikara timiraH, vANIpatiSarvANI dayitEMdrANeeSvara mukha nANIYOrasavENI nibhaSubhavANI nutamahimANI yastara kONI bhavadakhila bhuvanabhavanOdaraH, vaimAnikaguru bhUmAdhika guNa rAmAnuja kRutadhAmAkara karadhAmAri daralalAmAcChakanaka dAmAyita nijarAmAlaya navakisalayamaya tOraNamAlAyita vanamAlAdharaH, kAlAMbuda mAlAnibha nIlAlaka jAlAvRuta bAlAbja salIlAmala phAlAMkasamUlAmRuta dhArAdvayAvadhIraNa dhIralalitatara viSadatara ghana ghanasAra mayOrdhvapuMDra rEKAdvayaruchiraH, suvikasvara daLabhAsvara kamalOdara gatamEdura navakEsara tatibhAsura paripiMjara kanakAMbara kalitAdara lalitOdara tadAlaMba jaMbharipu maNistaMbha gambhIrimadaMbhastaMbha samujjRuMbhamANa pIvarOruyugaLa tadAlaMba pRuthula kadalI mukula madaharaNajaMGAla jaMghAyugaLaH, navyadala bhavyagala pItamala SONimalasanmRudula satkisalayASrujalakAri bala SONatala padakamala nijASraya balabaMdIkRuta SaradiMdumaMDalI vibhramadAdabhra Subhra punarbhavAdhiShThitAMguLIgADha nipIDita padmAvanaH, jAnutalAvadhi lambi viDaMbita vAraNa SuMDAdaMDa vijRuMbhita nIlamaNimaya kalpakaSAkhA vibhramadAyi mRuNALalatAyata samujjvalatara kanakavalaya vEllitaikatara bAhudaMDayugaLaH, yugapadudita kOTi kharakara himakara maMDala jAjvalyamAna sudarSana pAMchajanya samuttuMgita SRuMgApara bAhuyugaLaH, abhinavaSANa samuttEjita mahAmahA nIlakhaMDa madakhaMDana nipuNa navIna paritapta kArtasvara kavachita mahanIya pRuthula sAlagrAma paraMparA guMbhita nAbhimaMDala paryaMta laMbamAna prAlaMbadIpti samAlaMbita viSAla vakShaHsthalaH, gaMgAJara tuMgAkRuti bhaMgAvaLi bhaMgAvaha soudhAvaLi bAdhAvaha dhArAnibha hArAvaLi dUrAhata gEhAMtara mOhAvaha mahima masRuNita mahAtimiraH, piMgAkRuti bhRuMgAru nibhAMgAra daLAMgAmala neeShkAsita duShkAryagha niShkAvaLi deepaprabha nIpacChavi tApaprada kanakamAlikA piSaMgita sarvAMgaH, navadaLita daLavalita mRudulalita kamalatati madavihati chaturatara pRuthulatara sarasatara kanakasaramaya ruchirakaMThikA kamanIyakaMThaH, vAtASanAdhipati Sayana kamana paricharaNa ratisamEtAkhila phaNadharatati matikara kanakamaya nAgAbharaNa parivItAkhilAMgAvagamita Sayana bhUtAhirAja jAtAtiSayaH, ravikOTI paripATI dharakOTI rapatATI kitavaaTI rasadhATI dharamaNigaNakiraNa visaraNa satatavidhuta timiramOha garbhagEhaH, aparimita vividhabhuvana bharitAkhaMDa brahmAMDamaMDala pichaMDilaH, AryadhuryAnaMtArya pavitra khanitrapAta pAtrIkRuta nijachubuka gatavraNakiNa vibhUShaNa vahanasUchita Sritajana vatsalatAtiSayaH, maDDuDiMDima Dhamaru jarGara kAhaLI paTahAvaLI mRudumarddalAdi mRudaMga duMdubhi DhakkikAmukha hRudya vAdyaka madhuramaMgaLa nAdamEdura nATArabhi bhUpALa bilahari mAyAmALava gouLa asAvErI sAvErI SuddhasAvErI dEvagAMdhArI dhanyAsI bEgaDa hiMdustAnI kApI tODi nATakuruMjI SrIrAga sahana aThANa sAraMgI darbAru paMtuvarALI varALI kaLyANI bhUrikaLyANI yamunAkaLyANI huSEnI jaMJOThI koumArI kannaDa kharaharapriyA kalahaMsa nAdanAmakriyA mukhArI tODI punnAgavarALI kAMbhOjI bhairavI yadukulakAMbhOjI AnaMdabhairavI SaMkarAbharaNa mOhana rEguptI sourAShTrI nIlAMbarI guNakriyA mEghagarjanI haMsadhvani SOkavarALI madhyamAvatI jEMjuruTI suraTI dvijAvaMtI malayAMbarI kApeeparaSu dhanAsirI dESikatODI AhirI vasaMtagouLI saMtu kEdAragouLa kanakAMgI ratnAMgI gAnamUrtI vanaspatI vAchaspatI dAnavatI mAnarUpI sEnApatI hanumattODI dhEnukA nATakapriyA kOkilapriyA rUpavatI gAyakapriyA vakuLAbharaNa chakravAka sUryakAMta hATakAMbarI JaMkAradhvanI naTabhairavI kIravANI harikAMbhOdI dhIraSaMkaraabharaNa nAgAnaMdinI yAgapriyAdi  visRumara sarasa gAnaruchira saMtata saMtanyamAna nityOtsava pakShOtsava mAsOtsava saMvatsarOtsavAdi vividhOtsava kRutAnaMdaH SrImadAnaMdanilaya vimAnavAsaH, satata padmAlayA padapadmarENu saMchitavakShastala paTavAsaH, SrISrInivAsaH suprasannO vijayatAM. SrIalarmElmaMgA nAyikAsamEtaH SrISrInivAsa svAmI suprItaH suprasannO varadO bhUtvA, pavana pATalI pAlASa bilva punnAga chUta kadaLI chaMdana chaMpaka maMjuLa maMdAra hiMjulAdi tilaka mAtuluMga nArikELa krouMchASOka mAdhUkAmalaka hiMduka nAgakEtaka pUrNakuMda pUrNagaMdha rasa kaMda vana vaMjuLa kharjUra sAla kOvidAra hiMtAla panasa vikaTa vaikasavaruNa taruGamaraNa vichuLaMkASvattha yakSha vasudha varmAdha mantriNI tintriNI bOdha nyagrOdha ghaTavaTala jaMbUmatallI vIratachullI vasati vAsatI jIvanI pOShaNI pramukha nikhila saMdOha tamAla mAlA mahita virAjamAna chaShaka mayUra haMsa bhAradvAja kOkila chakravAka kapOta garuDa nArAyaNa nAnAvidha pakShijAti samUha brahma kShatriya vaiSya SUdra nAnAjAtyudbhava dEvatA nirmANa mANikya vajra vaiDhUrya gOmEdhika puShyarAga padmarAgEMdra nIla pravALamouktika sphaTika hEma ratnaKachita dhagaddhagAyamAna ratha gaja turaga padAti sEnA samUha bhErI maddaLa muravaka JallarI SaMKa kAhaLa nRutyagIta tALavAdya kuMbhavAdya paMchamukhavAdya ahamImArgannaTIvAdya kiTikuMtalavAdya suraTIchouMDOvAdya timilakavitALavAdya takkarAgravAdya ghaMTAtADana brahmatALa samatALa koTTarItALa DhakkarItALa ekkALa dhArAvAdya paTahakAMsyavAdya bharatanATyAlaMkAra kinnera kiMpuruSha rudravINA mukhavINA vAyuvINA tuMburuvINA gAMdharvavINA nAradavINA svaramaMDala rAvaNahastavINAstakriyAlaMkriyAlaMkRutAnEkavidhavAdya vApIkUpataTAkAdi gaMgAyamunA rEvAvaruNA
SONanadISObhanadI suvarNamukhI vEgavatI vEtravatI kShIranadI bAhunadI garuDanadI kAvErI tAmraparNI pramukhAH
mahApuNyanadyaH sajalatIrthaiH sahObhayakUlaMgata sadApravAha RugyajussAmAtharvaNa vEdaSAstrEtihAsa purANa sakalavidyAghOSha bhAnukOTiprakASa chaMdrakOTi samAna nityakaLyANa paraMparOttarOttarAbhivRuddhirbhUyAditi bhavaMtO mahAMtO&nugRuhNaMtu, brahmaNyO rAjA dhArmikO&stu, dESOyaM nirupadravO&stu, sarvE sAdhujanAssukhinO vilasaMtu, samastasanmaMgaLAni saMtu, uttarOttarAbhivRuddhirastu, sakalakaLyANa samRuddhirastu. hariH OM. 
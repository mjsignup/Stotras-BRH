SrI narmadaaShTakaM

sabiMdusiMdhususkhalattaraMgabhaMgaraMjitaM 
dviShatsu paapajaatajaatakaadivaarisaMyutam |
kRutaaMtadUtakaalabhUtabheetihaarivarmadE
tvadeeyapaadapaMkajaM namaami dEvi narmadE || 1 || 

tvadaMbuleenadeenameenadivyasaMpradaayakaM
kalau malaughabhaarahaarisarvateerthanaayakam |
sumachChakachChanakrachakravaakachakrasharmadE
tvadeeyapaadapaMkajaM namaami dEvi narmadE || 2 || 

mahaagabheeraneerapUrapaapadhUtabhUtalaM
dhvanatsamastapaatakaaridaaritaapadaachalam |
jagallayE mahaabhayE mRukaMDusUnuharmyadE
tvadeeyapaadapaMkajaM namaami dEvi narmadE || 3 || 

gataM tadaiva mE bhayaM tvadaMbu veekShitaM yadaa
mRukaMDusUnushaunakaasuraarisEvitaM sadaa |
punarbhavaabdhijanmajaM bhavaabdhiduHkhavarmadE
tvadeeyapaadapaMkajaM namaami dEvi narmadE || 4 || 

alakShyalakShakinnaraamaraasuraadipUjitaM
sulakShaneerateeradheerapakShilakShakUjitam |
vasiShThashiShTapippalaadikardamaadisharmadE
tvadeeyapaadapaMkajaM namaami dEvi narmadE || 5 || 

sanatkumaaranaachikEtakashyapaatriShatpadaiH
dhRutaM svakeeyamaanasEShu naaradaadiShatpadaiH |
raveeMduraMtidEvadEvaraajakarmasharmadE
tvadeeyapaadapaMkajaM namaami dEvi narmadE || 6 || 

alakShalakShalakShapaapalakShasaarasaayudhaM
tatastu jeevajaMtutaMtubhuktimuktidaayakam |
viriMchiviShNushaMkarasvakeeyadhaamavarmadE
tvadeeyapaadapaMkajaM namaami dEvi narmadE || 7 || 

ahO dhRutaM svanaM shrutaM mahEshikEshajaataTE
kiraatasUtabaaDabEShu paMDitE shaThE naTE |
duraMtapaapataapahaari sarvajaMtusharmadE
tvadeeyapaadapaMkajaM namaami dEvi narmadE || 8 || 

idaM tu narmadaaShTakaM trikaalamEva yE sadaa
paThaMti tE niraMtaraM na yaaMti durgatiM kadaa |
sulabhyadEhadurlabhaM mahEshadhaamagauravaM
punarbhavaa naraa na vai vilOkayaMti rauravam || 9 || 
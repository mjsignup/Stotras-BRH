yamunaaShTakaM - 2

kRupApArAvArAM tapanatanayAM tApashamanIM
murAriprEyasyAM bhavabhayadavAM bhaktivaradAm |
viyajjvAlOnmuktAM shriyamapi sukhAptEH paridinaM
sadA dhIrO nUnaM bhajati yamunAM nityaphaladAm || 1 || 

madhuvanachAriNi bhAskaravAhini jAhnavisaMgini siMdhusutE
madhuripubhUShaNi mAdhavatOShiNi gOkulabhItivinAshakRutE |
jagadaghamOchini mAnasadAyini kEshavakElinidAnagatE
jaya yamunE jaya bhItinivAriNi saMkaTanAshini pAvaya mAm || 2 || 

ayi madhurE madhumOdavilAsini shailavidAriNi vEgaparE
parijanapAlini duShTaniShUdini vAMChitakAmavilAsadharE |
vrajapuravAsijanArjitapAtakahAriNi vishvajanOddharikE
jaya yamunE jaya bhItinivAriNi saMkaTanAshini pAvaya mAm || 3 || 

ativipadaMbudhimagnajanaM bhavatApashatAkulamAnasakaM
gatimatihInamashEShabhayAkulamAgatapAdasarOjayugam |
RuNabhayabhItimaniShkRutipAtakakOTishatAyutapuMjataraM
jaya yamunE jaya bhItinivAriNi saMkaTanAshini pAvaya mAm || 4 || 

navajaladadyutikOTilasattanuhEmabhayAbhararaMjitakE
taDidavahElipadAMchalachaMchalashObhitapItasuchEladharE |
maNimayabhUShaNachitrapaTAsanaraMjitagaMjitabhAnukarE
jaya yamunE jaya bhItinivAriNi saMkaTanAshini pAvaya mAm || 5 || 

shubhapulinE madhumattayadUdbhavarAsamahOtsavakElibharE
uchchakulAchalarAjitamauktikahAramayAbhararOdasikE |
navamaNikOTikabhAskarakaMchukishObhitatArakahArayutE
jaya yamunE jaya bhItinivAriNi saMkaTanAshini pAvaya mAm || 6 || 

karivaramauktikanAsikabhUShaNavAtachamatkRutachaMchalakE
mukhakamalAmalasaurabhachaMchalamattamadhuvratalOchanikE |
maNigaNakuMDalalOlaparisphuradAkulagaMDayugAmalakE
jaya yamunE jaya bhItinivAriNi saMkaTanAshini pAvaya mAm || 7 || 

kalaravanUpurahEmamayAchitapAdasarOruhasAruNikE
dhimidhimidhimidhimitALavinOditamAnasamaMjulapAdagatE |
tava padapaMkajamAshritamAnavachittasadAkhilatApaharE
jaya yamunE jaya bhItinivAriNi saMkaTanAshini pAvaya mAm || 8 || 

bhavOttApAMbhOdhau nipatitajanO durgatiyutO
yadi stauti prAtaH pratidinamananyAshrayatayA |
hayAhrEShaiH kAmaM karakusumapuMjai ravisutAM
sadA bhOktA bhOgAnmaraNasamayE yAti haritAm || 9 || 